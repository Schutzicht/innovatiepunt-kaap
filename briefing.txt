Briefing voor merkidentiteit en herpositionering Innovatiepunt De KAAP  Opdrachtgever: Dockwize Contactpersoon: Marieke Heinen Datum: 25 januari 2024 
1. Inleiding 
In Zeeland komen land en zee samen, wat geheel eigen uitdagingen met zich meebrengt. Zoals de zeespiegelstijging, het verzilten van de bodem en de beperkte beschikbaarheid van zoetwater. Maatschappelijke vraagstukken leiden in de context van dit deltagebied tot een specifieke invulling. Zoals de energietransitie, met de bouw en exploitatie van windparken op zee. Of de eiwittransitie, waaraan algen en wieren een wezenlijke bijdrage kunnen leveren. Op tal van gebieden zijn ingrepen nodig om een duurzame en veilige delta ook in de toekomst te garanderen. Dat vraagt nieuwe kennis, innovaties én executiekracht om tot opschaling te komen van activiteiten. 
Water, energie en voedsel  Zeeland werkt al ruime tijd aan een gestructureerd antwoord op deze uitdagingen. Een commissie onder leiding van oud-premier Balkenende stelde in 2016 vast dat de Zeeuwse economie in een stroomversnelling kan komen als overheden, bedrijfsleven, ngo’s en kennisinstellingen samenwerken aan de Zeeuwse thema’s: water (veiligheid, kwaliteit, zoet en zout), energie (wind op zee, systeemintegratie met toepassing van waterstof) en voedsel (zowel uit de zee als zilte teelten op het land). Dit vormde de basis voor investeringen van kennisinstellingen, K&I-netwerken, overheden en organisaties als Impuls en Dockwize in juist deze thema’s in de afgelopen jaren in Zeeland.    New Waves Het kabinet heeft in 2023 landelijk vijftien projecten toegekend uit het Nationaal Groeifonds om samenwerkingsverbanden tussen onderwijs, onderzoek, bedrijfsleven en overheden op te schalen. Vanuit dit fonds is in Zeeland het project New Waves opgestart. De aanvragende pps’en Dockwize, Delta Platform, Zephyros, WindDock, Energy Port Zeeland en FoodDelta Zeeland spelen (samen met mede-aanvragers Impuls Zeeland, Scalda en HZ University of Applied Sciences) in op de uitdagingen in de transities door samen één Zeeuws ecosysteem-pps (publiek-private samenwerking) te bouwen. Dat doen zij vanuit twee naar elkaar toe rollende golven: de economische golf met de bedrijven en hun uitdagingen van nu en de golf van maatschappelijke transities waarlangs professionals van de toekomst opgeleid (moeten) worden. Door deze golven gestructureerd samen te brengen, te laten landen in omgevingen voor onderzoek, leren en innoveren en tevens in verbinding te brengen op de thema’s water, energie en voedsel voorkomt het de fragmentatie en versterkt het de slagkracht van de afzonderlijke pps’en. Het project waarmee deze schaalsprong tot stand komt, heet ‘New Waves’. New Waves geeft de pps’en de kans hun (gezamenlijke) impact te vergroten. Bedrijven worden uitgedaagd en krijgen meer mogelijkheden om werk te maken van de vraagstukken die in de transities spelen. En het onderwijs (vo-mbo-hbo-wo) kan beter inspelen op actuele ontwikkelingen en daaraan gerelateerde onderzoeks- en scholingsbehoeften. Waardoor meer aankomende en huidige werknemers toegerust worden om bij te dragen aan de transities.
Doelstellingen New Waves Om impact te maken op de transities in Zeeland, moeten de pps’en talent aantrekken, talent opleiden, talent doorontwikkelen en innovaties aanjagen. Het ontbreekt hen nu nog vooral aan onderlinge verbindingen, een integrale blik en lange termijnvisie (in verband met ieders eigen korte termijn-financieringen) en 'loopvermogen' (capaciteit in organiserend vermogen). Daarnaast zijn er investeringen nodig om fysieke locaties die samenwerking en innovatie bevorderen en aantrekkingskracht genereren. New Waves wil de impact van pps’en in Zeeland rondom voedsel, energie en water vergroten, de kloof tussen onderwijs en arbeidsmarkt dichten en gericht een impuls geven aan talentontwikkeling, leven lang ontwikkelen, praktijkinnovaties en het productiviteitsniveau van (kleine) bedrijven. Dit is dan ook de centrale opdracht voor New Waves:
  ‘Het verbinden en opschalen van de Zeeuwse pps’en op het gebied van water, energie en voedsel tot één ecosysteem-pps dat samen talent ontwikkelt en innovatie bevordert en zo de schaalsprong maakt naar een toekomstbestendige Zeeuwse delta’. 
New Waves bouwt voort op succesvolle pps’en en projecten en zal tegelijkertijd dienen als een katalysator voor toekomstige ontwikkelingen. De doelen die New Waves zich stelt komen direct voort uit de in de regiovisie genoemde uitdagingen waarvoor de pps’en zich geplaatst zien, namelijk:
1. Inspelen op de onvoorspelbare toekomst met het aantrekken, opleiden en doorontwikkelen van talent 2. Kleinere afstanden tussen opgaven en praktijk en het versterken van innovatie 3. Meer interactie water, energie en voedsel met een integrale blik en lange termijnvisie 4. Opschaling pps’en door het inzetten van organiseren vermogend 5. Ontwikkel-, test- en demolocaties opschalen en verbinden   Doelstelling 5: Ontwikkel- test en demolocaties opschalen en verbinden De vraag voor een ontwikkel-, test- en demolocatie komt vanuit het Zeeuwse ecosysteem. Deze had behoefte aan een fysieke, veilige en grote locatie waar je nieuwe producten, concepten en/of innovaties kunt ontwikkelen, testen en demonstreren. Fysieke ontwikkel-, test- en demo (OTD-)locaties in een ecosysteem dragen bij aan:
	•	Gezamenlijke innovaties 
	•	Samenwerking tussen mensen en organisaties
	•	Kennisuitwisseling en het opdoen van nieuwe ideeën 
	•	Magneetwerking voor talenten en voor bedrijven
	•	Onderzoeksfaciliteiten aan onderwijs (stages, praktijkopdrachten)
Innovatiepunt De KAAP als één van de faciliteiten in het Zeeuwse ecosysteem Vanuit deze gedachte is op woensdag 14 april 2021 tijdens een livestream De KAAP officieel geopend. Een kaap is de uiterste punt van een gebergte in zee en vormt een baken voor de scheepvaart als markant herkenningspunt. De ontwikkel-, test- en demolocatie ligt op de 'kaap' van de Kenniswerf. De loods ligt op het uiterste puntje van de werf en is net zoals een kaap, een visueel herkenningspunt wanneer je de Kenniswerf oprijdt. Kapen hebben invloed op de stromingen in de omringende zee. Net als dat deze nieuwe ontwikkel-, test- en demolocatie zijn invloed heeft op de innovatieve stromingen in Zeeland.
In Zeeland zijn nu de volgende labfaciliteiten gerealiseerd danwel in pilot-fase en in ontwikkeling: 

In dit alles is de Kenniswerf in Vlissingen één van de hotspots in Zeeland. Het is de plek waar onder meer Scalda, HZ University of Applied Sciences, Dockwize en DCC gevestigd zijn. Op de Kenniswerf willen zij samen met de gemeente Vlissingen een toonaangevende campus met internationale uitstraling realiseren. Hiertoe werken zij aan een ‘Ontwikkelvisie Kenniswerf 2040’ om dé stedelijke hotspot te worden voor delta-innovaties. Qua labfaciliteiten zijn momenteel De KAAP (in pilot-vorm), het Technum en WindDock al gevestigd op de Kenniswerf. Dockwize ontwikkelt samen met partners uit het bedrijfsleven, de kennisinstellingen en overheden de KAAP door van pilot (wat het nu is) tot een volwaardig ontwikkel-, test en democentrum op de thema’s water, energie en food. Innovatiepunt de KAAP wordt een magneet voor jongeren, startups en kenniswerkers van binnen en buiten Zeeland. Tegelijkertijd moeten de verschillende labs in het Zeeuwse ecosysteem ook onderling meer in verbinding gaan staan, zodat er optimale afstemming en uitwisseling ontstaat. 
Food  De innovatie in de Zeeuwse agri- en aquafoodsector richt zich momenteel vooral op het vernieuwen van teeltprocessen en de productie van teelten. Voor het ondersteunen en stimuleren van de innovatie in de keten, in de voedselverwerking en -toepassing, bevinden zich echter nog geen technologische ontwikkel- en innovatiefaciliteiten in de provincie. Momenteel moet daarvoor uitgeweken worden naar locaties ver in het land, zoals Helmond en Venlo. Het ontbreken van een fysieke locatie remt de innovatiemogelijkheden en -kracht in Zeeland. Met het project New Waves gaat daar verandering in komen. De KAAP wordt uitgebreid met ontwikkel-, test en demolfaciliteiten rondom het thema food Er liggen onder meer kansen binnen de aquacultuursector (het verwerken van wieren), de eiwittransitie, robotisering en digitalisering. Een verkenning bij een dertigtal bedrijven, klein en groot, onderschrijft de behoefte aan de KAAP food. Kleinere mkb-bedrijven willen er gebruik van maken, maar zeggen ook hulp nodig te hebben in het leggen van de contacten met onderzoekers en/of andere partners, om versnelling aan te brengen in hun innovaties. Dit vraagt dus specifieke aandacht en capaciteit. Startups en scale-ups, die behoefte hebben aan een plek om zich te vestigen, kunnen in De KAAP een belangrijke inbreng hebben in creativiteit en co-creatie. Verder kan het de aantrekkingskracht en impact van FoodDelta Zeeland een boost geven. FoodDelta Zeeland, Dockwize, Scalda en HZ University of Applied Sciences zorgen samen met bedrijven voor de opstart, ondersteund door onder meer AddVision, van Elzakker Advies, Impuls Zeeland, Provincie Zeeland en de gemeente Vlissingen. Het team met innovatiemakelaars is van start gegaan, en de proefkeuken, experimenteer productieruimtes en creativity spaces worden momenteel ingericht  
Energie Op het thema energie wordt voor Zeeland een Energy Campus Zeeland ontwikkeld. Eén van de fysieke plekken van de Energy Campus Zeeland is De KAAP op de Kenniswerf in Vlissingen. Sinds april 2021 kunnen Zeeuwse bedrijven (samen met onderwijs en overheid) daar aan de slag met het testen, ontwikkelen en demonstreren van nieuwe producten en innovaties, onder meer op het gebied van offshore windenergie en maintenance. Dockwize is deze pilot gestart samen met kennisinstellingen, bedrijven en de overheid als partners. De pilot is succesvol gebleken en ook minister Adriaansens was onder de indruk tijdens haar bezoek vorig jaar. Binnen New Waves wil Dockwize, met haar partners deze pilot doorontwikkelen naar een volwaardige ontwikkel-, test- en demolocatie. De ambitie is om driemaal zo groot te worden en naast de binnenruimte ook de buitenruimte te gaan gebruiken, bijvoorbeeld samen met het deelautolaadpark van CZAV Mobility Group. De KAAP biedt studenten en bedrijven unieke faciliteiten om real life tests te doen in bijvoorbeeld de nacelle van een windmolen, op rotorbladen van windmolens en in een getijdeturbine. Zephyros gebruikt De KAAP als haar thuisbasis en fieldlab, samen met Scalda, WindDock en HZ University of Applied Sciences. Zij zullen samen met Dockwize en al aangehaakte bedrijven nieuw test- en demomateriaal aantrekken, nieuwe projecten laten landen in De KAAP, de nacelle geschikt maken voor training en onderzoek, een controlroom inrichten voor testen en scenario based learning, de buitenruimte in gebruik nemen en de trainingsruimtes en locatie als geheel doorontwikkelen. De stuurgroep en werkgroep van De KAAP hebben een gezamenlijk businessmodel gemaakt met verschillende scenario’s. In de komende periode maken zij een gezamenlijke lange termijnvisie voor de borging van De KAAP, met aandacht voor scope, focus, locatie, gebruik, (digitale) infrastructuur, eigendom, financiering en exploitatie.   Water Al meer dan 10 jaar houdt Water2Energy zich bezig met het opwekken van hernieuwbare energie uit water. In Zeeland liggen turbines bij de sluis van het Kanaal door Walcheren die gekoppeld zijn aan het reguliere elektriciteitsnetwerk van Zeeland. De afgelopen twee jaar testten ze de turbine in De KAAP. Nu ligt de turbine voor onderzoek in De KAAP, waar ze alle ruimte hebben om de turbine te demonteren en onderzoeken op slijtage.  Ook het project Smart Water Grids zal zich binnen afzienbare tijd vestigen in de KAAP.  Prince Kunststof Infra gaat samen met haar partners de KAAP gebruiken voor demonstratie van een innovatieve ‘smart water pipe’ oplossing ten behoeve van de realtime monitoring van waterdistributienetwerken en is voornemens een aantal sensorinnovaties te bewerkstelligen ten gunste van toekomstige leidingnetwerken zoals gevonden in de Zeeuwse water- en procesindustrie. 
Partners en gevestigde bedrijven Voor een overzicht van alle nieuwsberichten, gevestigde bedrijven, projecten en de partners kijk je op https://www.innovatiepunt-kaap.nl/.  Hier ontbreken nog wel de food-partners. 
Wat moet De KAAP worden? 
De KAAP is het innovatiepunt van Zeeland. Het wordt de plek voor:
	•	Het testen, demonstreren en ontwikkelen van innovaties op het gebied van food, water en energie. Het gaat om tests op real scale, in de hogere TRL niveaus. 
	•	Bedrijven, kennisinstellingen, studenten en andere partners om te innoveren, ontwikkelen, experimenteren en demonstreren. 
	•	Inspirerende brainstorm- en (flex)werkruimtes met eventuele horeca met verrassende ontmoetingen en in ons innovatiepunt zijn er flexibele productieruimtes en keukens om te experimenteren.
	•	Het houden van workshops, lezingen, netwerkeventes, challenges, etc. 
Ter inspiratie: In Tilburg bestaat er een soortgelijk concept, check https://lochal.nl/ of in Amsterdam https://kitchenrepublic.nl/ 
Doelstellingen voor de KAAP:
	•	De KAAP is dé ontwikkel-, test- en demolocatie in Zeeland waar op de thema’s water, energy en food in pps-constructie wordt samengewerkt. Op deze manier bereiken ondernemers hun volgende stap, werken onderwijsinstellingen aan onderwijsvernieuwing en talentontwikkeling en zetten we Zeeland op de kaart als innovatieve regio op deze thema’s
	•	De KAAP faciliteert versnelling van de transities op het gebied van food, energy en water door de innovatieve projecten die in de KAAP ontwikkeld, getest en gedemonstreerd worden
	•	De KAAP zorgt voor verbinding van ondernemers, netwerken en mensen in de regio
	•	De KAAP zorgt voor het aantrekken van nieuw talent en nieuwe ontwikkelingen/projecten
Specifieke Milestones voor De KAAP
Food De locatie is gekozen en ingericht, de eerste vijf activiteiten en/of projecten zijn gestart en het team van kennisinnovatiemakelaars is gestart. De programmering is ontwikkeld en jaarlijks maken meer dan 100 personen gebruik van de KAAP Food.   Energie De nacelle is gereedgemaakt voor training en onderzoek, de controlroom voor scenario-based learning is aangeschaft en in werking gesteld. Daarnaast zijn er 4 nieuwe projecten geland en zijn de trainingsruimtes gerenoveerd. De lange termijnvisie is goedgekeurd door de stuurgroep.
Overall - Er ligt een governancemodel 1.0 voor labfaciliteiten in Zeeland, ontwikkeld op basis van expertise vanuit de verschillende partners. Inclusief visie op Kenniswerf-ontwikkeling. 
- De KAAP is van pilotniveau opgeschaald naar fullscale ontwikkel-, test- en demoniveau. Het gebruik van de ruimte is verdrievoudigd, er zijn (in totaal) 10 nieuwe pps-projecten aangehaakt en de buitenruimte is in gebruik genomen. 
- De lange termijnvisie wordt tot uitwerking gebracht. 
 2. Ontwikkelen merkpropositie
De doorontwikkeling van De KAAP op de thema's food, energie en water vraagt om een nieuwe merkpropositie. Op dit moment is het merk nog te onbekend en niet ingericht op de drie transitiethema’s. We gaan VAN: alleen energie-gerelateerde projecten NAAR bruisend innovatiepunt waar food, energie en water samenkomen.
Vanuit het thema ‘Food’ is een inspiratiedocument ontstaan welke jullie vinden in de bijlage. Hierin meer informatie over elementen waar we zelf al over hebben nagedacht. Hierin ook drie verschillende richtingen hoe we De KAAP wilden positioneren. Deze waren: 
	•	Innovatiepunt van Zeeland
	•	Food Makerspace Zeeland
	•	Proeftuin Zeeland
Tijdens een brainstormsessie is unaniem besloten om verder te gaan met richting 1: Innovatiepunt van Zeeland. In het document vinden jullie ook ontwerpen voor De KAAP. 
 OPDRACHT Wij vragen jullie om mee te denken aan:   1. Merkidentiteit & strategie  Aanpassen van de huidige merkidentiteit. Belangrijk is dat de drie thema’s food, energy en water (dus de Engelse termen) en de payoff ‘Innovatiepunt van Zeeland’ terugkomen. We vragen om een nieuwe:
	•	Merkpositionering
	•	Merkbelofte
	•	Merkwaarden 
	•	Kernboodschappen 
	•	Een sterk logo 
	•	Passende kleuren
	•	Visuele identiteit 
	•	Tone of voice
	•	Ontwikkelen van persona’s 
Uitgangspunten 
	•	Duidelijkheid: De merkpropositie moet helder en begrijpelijk zijn voor alle doelgroepen. Het moet in één oogopslag duidelijk maken waar het merk voor staat en welke waarde het biedt.
	•	Onderscheidend vermogen: Het merk moet zich onderscheiden van concurrenten. Waarin zijn wij uniek en waarom wil je bij De KAAP horen? 
	•	Relevantie: De merkpropositie moet relevant zijn voor de doelgroep. Het moet aansluiten bij de behoeften, wensen en waarden.
	•	Geloofwaardigheid: Vertrouwen geven aan de doelgroep. De merkpropositie moet geloofwaardig zijn en de beloften van het merk moeten waarheidsgetrouw en haalbaar zijn.
	•	Emotionele connectie: het wekt emoties op en creëert een positieve associatie met het merk. Het gaat verder dan alleen rationele argumenten.
	•	Consistentie: De boodschap van de merkpropositie moet consistent worden gecommuniceerd over alle kanalen en in alle interacties naar de doelgroep. Dit draagt bij aan een sterk en eenduidig merkimago.
	•	Lange termijn impact: Een effectieve merkpropositie is duurzaam en heeft een lange termijn impact. Het moet het merk helpen groeien en zich aanpassen aan veranderende marktomstandigheden zonder de kernidentiteit te verliezen.
Randvoorwaarden   1. Thema’s krijgen een eigen plek (in kleur, vorm, etc.) en kunnen zowel samen als los gebruikt worden (Denk aan KAAP Food | KAAP Energy | KAAP Water. Alle termen moet in het Engels zijn.  2. Partners moeten ook een plek krijgen en gebruik kunnen maken van de middelen. De KAAP is niet van 1 partij, dus alle betrokken partners (en partners die nog gaan komen) moeten eigenaarschap voelen van deze nieuwe identiteit. Zij willen de locatie ook kunnen claimen als hun (gezamenlijke) locatie.   3. Innovatiepunt is belangrijk aspect dat overal terug moet komen  4. Merkpositionering van Provincie Zeeland ‘Shaping the future delta’mee nemen ter inspiratie 5. De punt - van innovatiepunt – en de punten van Dockwize moeten terugkomen in de merkidentiteit en het concept. 
6. Dockwize is een partner met een grote rol. Hoe brengen we dit subtiel naar voren zonder andere partners naar achteren te schuiven.  7. Indien er gebruik wordt gemaakt van iconen, graag dezelfde gebruiken als die we al gebruiken voor Get Unlocked.
2. Brandmanual die bestaat uit: 
	•	Merkpositionering
	•	Merkbelofte
	•	Payoff (Inovatiepunt van Zeeland)
	•	Merkwaarden
	•	Kernboodschap(pen)
	•	Logo 
	•	Typografie 
	•	Kleuren
	•	Grafische elementen
	•	Beeld (fotografie & video)
	•	Iconografie
	•	Tone of voice 
	•	Social media uitingen
	•	Doelgroepenanalyse met diverse persona’s 
 3. Uitwerking van de middelen   Brandmanual Als eerste willen we aan de slag met de brandmanual. Deze is namelijk essentieel voor de inrichting van De KAAP en voor de architect.
Website  Bij de lancering in 2021 is deze website ontwikkeld door Elloro. Deze draait nu op Joomla, maar wij hebben de voorkeur voor een gebruiksvriendelijkere CMS, zoals WordPress. Verder moet deze voldoen aan de WCAG Digitoegankelijkheidsnorm en zowel Nederlandstalig als Engelstalig zijn. Door middel van gezamenlijke sessies met jullie willen we erachter komen welke functionaliteiten er moeten komen binnen de website. Hiervoor gaan we een apart traject in met bijpassende offerte. In deze offerte graag een aantal pakketten meenemen (basispakket, midden, premium, oid.)     Social media Ontwikkelen van templates voor Canva die we kunnen gebruiken voor onze social media kanalen.  1. Instagram / Facebook berichten 2. Instagram / Facebook stories 3. LinkedIn berichten (zowel statisch, als carrousel)  Nieuwsbrief Ontwikkelen van een template voor onze nieuwsbrief in Mailchimp.   Offline  Flyers Posters voor partnerlocaties Brochure  Verplaatsbare middelen die we kunnen plaatsen in de loods.  Banners Signing pand
 3. Herpositionering 
Na het vaststellen van de merkpropositie en het aanpassen van alle middelen gaan we aan de slag met de herpositionering. Voor de herpositionering willen we graag een marketing- en communicatiestrategie opstellen met bijpassend campagneplan en creatief concept. De vraag aan jullie om een creatief concept te ontwikkelen voor deze herpositionering.  Strategie en campagneplan stellen we zelf op. Advies is natuurlijk altijd welkom!   Doelstellingen In de eerste fase is de doelstelling vooral naamsbekendheid en bewustwording creëren door middel van het laden van de nieuwe merkpropositie.   4. Werkwijze In totaal zijn er drie bureaus uitgenodigd om te pitchen. Tijdens de pitch zijn wij benieuwd naar:
	•	Wat jullie ideeën zijn over hoe we de drie thema’s gaan verwerken in het merk KAAP. Zowel in beeld als in tekst. 
	•	Hoe we de payoff ‘Innovatiepunt van Zeeland’ terug laten komen. 
	•	Wat jullie ideeën zijn over hoe we partners gaan betrekken in het merk. 
	•	Welke ervaring jullie hebben op het gebied van merkpropositie, doelgroepenanalyse en herpositionering op het gebied de drie thema’s. Graag met wat voorbeelden.
	•	De offerte voor het ontwikkelen van de merkidentiteit en strategie, het uitwerken van de middelen en het maken van een creatief concept voor de herpositionering. 
5. Planning
Week 4		Dockwize zet briefing uit naar drie partijen voor offerte en plan van aanpak Week 5		Bureau levert offerte en plan van aanpak aan bij Dockwize (uiterlijk 2 februari) Week 6		Bureau presenteert offerte en plan van aanpak op 5, 6 of 7 februari   Week 8	-9 	Kickoff met bureau en Dockwize (19 of 20 februari)		 		Uitwerken 1e concept voor logo en merkidentiteit – Uiterlijk aanleveren op 28 			februari  Week 9		1 maart – 1e concept wordt voorgelegd in de adviesraad  Week 11	Akkoord op merkpropositie en concept Week 12	Start creatie en uitwerking middelen en productie met als prio de brandmanual Week 22	Oplevering alle middelen  Week 25	Lancering merkpropositie op het event Get Unlocked op 18 juni in De KAAP.   6. Contactgegevens en overlegmomenten Na akkoord offerte en plan van aanpak willen we graag met jullie een tweewekelijkse reeks afspraken inplannen om bij te praten over de ontwikkelingen en laatste stand van zaken.   Contactpersonen
Marieke Heinen
Communicatie Dockwize
06 44 16 16 85
marieke@dockwize.nl
Arieke van Liere
Communcatie Dockwize (afwezig van 17-2 tm 17-5)
06 46 67 73 21
arieke@dockwize.nl
Karin Witkam
Communicatie Food Delta Zeeland


Nienke Dekkers
Projectleider Dockwize / Addvision
06 46 40 59 36
Nienkedekkers@dockwize.nl 
Marlon Baarends
Directeur Dockwize
06 10 94 85 45
Marlon@dockwize.nl 




    




